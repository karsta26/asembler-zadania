Celem zadania jest napisanie prostego programu w języku C oraz funkcji w języku
asemblera. Wykorzystując wiedzę o sposobie wywoływania funkcji w C, będziemy
wywoływać funkcję(napisaną w asemblerze) w naszym programie(napisanym w C).

Polecenia:

1) W pliku “main.c” zadeklaruj funkcję o nazwie suma. Ma ona dwa argumenty: int
   rozmiar, int* tablica. Zwraca sumę tablicy: int.(Tylko deklaracja)
2) W pliku “suma.asm” należy uzupełnić kod funkcji. Przerób kod z zadania 2(rozmiar i
   wskaźnik na tablicę będą odpowiednio w rejestrach - rdi, rsi)
3) Dodaj do funkcji main z pliku “main.c” przykładowy kod testujący napisaną funkcję
4) Użyj gotowego Makefile do kompilacji
5) Sprawdź jak wygląda kod Twojej funkcji podczas deasemblacji pliku wykonywalnego
   (polecenie “make deasemblacja”)
6) Dodatkowo możesz zdefiniować daną funkcję “suma” w języku C i wtedy dokonać
   deasemblacji(zobaczyć jaki kod asemblera wygenerował kompilator). Idąc dalej
   można ustawić flagę optymalizacji i zobaczyć jak kod funkcji się zmienia.